..70-

rit, manifestum est eum non solum multiplices

· occasiones quas inter rerum a se gestarum narra-

tionem nactus erat, ostentandi quid in eloquentia
posset, non arripuisse, sed etiam istiusmodi osten-
tationis suspicionem diligenter defugisse. Perperam
tamen inde jndicaret aliquis eas orationes arte
omnino destitutas esse. Quanquam enim Caesar
oratoriam suam facultatem in 'Commentariis prae se
terre noluit, immo studiose occultavit atque dissi-

mulavit, uno quidem excepto loco, orationem Cri-
tognati dico; fieri tamen non potuit quin divini

illius ingenii signa eminerent. ltaque, quemadmo-
dum eximii pictoris manum non solum tabulae-
summa cura depictae, verum etiam effigies paucis
lineis raptim adumbratae indicant; ita non solum
ampla atque magnifica Critognati oratio, se'd illae
quoque breves plerumque atque extenuatae ora-
tiones quae in Commentariis passim occurrunt,
summi oratoris artem demonstrant et deperditarum

Caesaris orationum, quae nonossa tantum, ut ita .

dicam, sed corpus suci plenum vividoque colore
ornatum erant, desiderium atque dolorem mirum
in modum augent. CuJus artis indicia jam investi-
gabimus nonnullis exempli causa sumptis ex eis
orationibus quas Caesar paulo fusius explicavit,
repositaque, ut de ea nobis extremus sit sermo,
Critognati oratione, pulcherrimo illo Caesarianae
eloquentiae monumento.

Primum Caesar, utpote cum et subtilissimo inge-1
nii acumine praeditus sit et amplissimam rerum
atque hominum scientiam comparatam habeat, om-
nia‚,quaein unaquaque sunt causa vel ad contir-

 

